---
layout: default
title: Davis Counseling
---
# Wat is Davis Counseling?

Davis® Counseling is een intensieve meerdaagse 1-op-1  training voor kinderen, jongeren en volwassenen. De counseling is gebaseerd op de principes en methodes die zijn ontwikkeld door Ron Davis. 

Door middel van de Davis® Methode. kunnen kinderen en volwassen met een voorkeur voor beelddenken, leren om verwarring op te heffen die symbolen (woorden, letters, cijfers en woorden) bij hen veroorzaken.

De speciale technieken van de Davis-methode helpen je om controle te houden op hoe de verschillende delen van je hersenen samenwerken. De technieken noemen we ook wel Davis-‘tools’ of Davis-gereedschappen. Ze helpen om je hersenen over te laten schakelen naar een andere manier van denken.

Met deze manier van denken kun je je speciale ‘gave van dyslexie’ nog steeds gebruiken om dingen veel sneller te leren en te onthouden. Die ‘gave’ kun je alleen gebruiken als de verschillende delen van je hersenen goed samenwerken.

In de Davis®-counseling leer je technieken om te focussen, ontspannen en je energie te doseren. Deze technieken helpen je om de delen van je hersenen zo goed mogelijk te laten samenwerken. Eenvoudig en snel.

<div class="d-none  d-sm-block" style="position: relative; width: 150%; display: block; left: -25%;">
  <figure>
    <img src="/assets/orientatie-grijs.svg" style="width: 100%">
    <figcaption>oriëntatie</figcaption>
  </figure>
  <figure>
    <img src="/assets/loslaten-grijs.svg" style="width: 100%">
    <figcaption>loslaten</figcaption>
  </figure>
  <figure>
    <img src="/assets/energie-doseren-grijs.svg" style="width: 100%">
    <figcaption>energie doseren</figcaption>
  </figure>
</div>
<div class="d-block d-sm-none" style="position: relative; width: 100%;">
  <figure>
    <img src="/assets/orientatie-grijs.svg" style="width: 100%">
    <figcaption>oriëntatie</figcaption>
  </figure>
  <figure>
    <img src="/assets/loslaten-grijs.svg" style="width: 100%">
    <figcaption>loslaten</figcaption>
  </figure>
  <figure>
    <img src="/assets/energie-doseren-grijs.svg" style="width: 100%">
    <figcaption>energie doseren</figcaption>
  </figure>
</div>


# Uitgangspunten van de Davis-Methode

Dyslectici hebben over het algemeen grote moeilijkheden met ontastbare of symbolische dingen, zoals letters en/of getallen. Wanneer ze proberen symbolen te begrijpen, worden ze snel verward. 

Dat uit zich in verwisselingen, weglatingen en verdraaiingen bij het lezen en/of schrijven van letters en woorden. 

Deze desoriëntatie beperkt zich niet tot het visuele bereik. Veel dyslectici horen sommige woorden of woordvolgorden onvolledig of helemaal niet. Zij hebben vaak geen gevoel voor volgorde of tijd waardoor klokkijken onmogelijk is. Zij kunnen motorisch onritmisch of onbeholpen zijn.

Desoriëntatie brengt een kettingreactie op gang. Door de verstoorde waarneming, worden er steeds weer fouten gemaakt. En dat leidt weer tot emotionele reacties, frustratie en verlies aan eigenwaarde. 

Om dit dilemma op te lossen, ontwikkelt iedere dyslecticus dwangmatige gedragspatronen. 

Ron Davis noemt zulke strategieën 'oude probleemoplossingen': van buiten leren, het zingend opzeggen van het alfabet, onleesbaar handschrift om spellingfouten te verbergen, originele uitvluchten en het vermijden van alles dat met school of lezen te maken heeft. Ook lukt het vaak om ervoor te zorgen dat huiswerk een probleem van de moeder wordt. 

Deze strategieën kunnen zich al rond zes, zeven jaar ontwikkelen. Een volwassen dyslecticus beschikt vaak over een groot repertoire van zulke strategieën. 

Het belangrijkste aspect van de Davis-methode om dyslexie te overwinnen is de constatering dat een klanksymbool - een woord -  tot desoriëntatie leidt en fouten veroorzaakt als de dyslecticus er geen mentaal beeld mee kan verbinden. De problemen met lezen en schrijven verdwijnen als we de dyslecticus helpen om zijn desoriëntatie al op het moment dat het gebeurt, uit te schakelen. 

Om dat mogelijk te maken, moet de dyslecticus leren om dat wat de desoriëntatie veroorzaakt, 'de triggers', te herkennen en te beheersen. Als hem dat lukt, verdwijnen ook de 'oude oplossingen'. 
De Davis-methode maakt gebruik van klei om mentale beelden te creëren en die te verbinden met woorden. 

# Davis basistechnieken

Omdat dyslectici in beelden denken en hun zien en horen alsook hun waarneming van tijd en ruimte vaak zo verstoort zijn, dat een gecoördineerde balans niet mogelijk is, zijn er om de dyslexie op te lossen twee methoden nodig.

1. methode om de gedesoriënteerde waarneming te stoppen. 

2. methode om de oorzaken van de verstoorde waarneming uit te schakelen. 

# Van desoriëntatie naar oriëntatie

Gelukkig laat desoriëntering zich makkelijk stoppen. Dyslectici hoeven alleen maar te herkennen wanneer ze gedesoriënteerde zijn, waardoor ze op zo'n moment hun eigen verbeelding kunnen gebruiken om de desoriëntering uit te zetten. Dat is tamelijk eenvoudig. Net zoiets als je adem inhouden. Het komt neer op een bewuste controle over onbewuste processen in onze hersenen. 

De meest gebruikte methode is de zogenaamde Davis®-Oriëntatie Counseling. Dyslectici leren bij deze methode om hun Mind's Eye (geestesoog of verbeeldingsoog) te verschuiven naar een optimaal punt - het oriëntatiepunt - om hun aandacht te focussen. 

Voor wie het moeilijk vindt zich een dergelijk punt voor te stellen, kan eenzelfde effect worden bereikt met Alignement, waarbij de verbeelding wordt ingezet om een fysieke gewaarwording te ervaren.
