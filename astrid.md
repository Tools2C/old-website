---
layout: default
title: Hoi, ik ben Astrid Toorop
links: astrid.html
---
# Hoi, ik ben Astrid Toorop:

echtgenote en trotse moeder van een zoon van 13. 

Ik sta midden in het leven en de wereld en heb een enorme drive om mensen te helpen om zich ten volle te kunnen ontplooien.
De opleiding tot Davis Counselor heeft mijn leven enorm verrijkt.
Ik heb daardoor ook meer grip gekregen op mijn manier van denken en handelen en handvatten om ook anderen te helpen om vat te krijgen op de wereld om zich heen. 

De Davis-methode kwam op mijn pad toen ik op zoek was naar manieren om mijn zoon te helpen.
Er was echt sprake van een hardnekkig spellingprobleem.
Ik kon hem daardoor tools aanreiken waarmee hij die problemen zelf heeft overwonnen. 

Hij heeft zich de Davis-tools eigen gemaakt en doet het heel goed op school.
Dat is fijn, want schoolresultaten zijn belangrijk, maar ze zijn natuurlijk niet zaligmakend.
Wat ons echt blij maakt, is dat hij daardoor beter in zijn vel zit, blaakt van zelfvertrouwen en sociaal en emotioneel veel weerbaarder is geworden.

<img style="width: 100%;" src="/assets/bagage.png">

Ik vind het een voorrecht om als ouder de ontwikkeling van ons kind van dichtbij mee te maken.
Als ouder is het onze rol om hem die dingen mee te geven waardoor hij zich in wereld kan redden.
De rol en verantwoordelijkheid die daarbij past is niet die van gids, maar die van sherpa.
Wij sjouwen met wat hij (nog) niet zelf kan dragen - in zijn tempo - op weg naar zijn stip aan de horizon.

Toen ik met de opleiding begon was ik me niet bewust van mijn eigen 'dyslexie'.
Ik kan goed lezen en schrijven.
Maar gaandeweg zag ik dat ik altijd wel al moeite had met het leren onthouden van informatie waarvan ik me geen beeld kan vormen.
In mijn geval ging dat op bij breuken en wiskundige en scheikundige termen als 'sinus' en 'mol', 

Met doorzettingsvermogen en kunst-en-vliegwerk (stampen van regeltjes) wist ik me te handhaven, maar zodra het kon, heb ik deze dingen uit mijn leven verbannen.

Door middel van de Davistechnieken heb ik me inmiddels breuken eigengemaakt.
Ik zie het voor me en ben daarom minder afhankelijk van regeltjes en trucjes.
Ook de geheimen van sinus, cosinus en tangens heb ik zelf ontrafeld tot een eenvoudig en helder beeld, 
